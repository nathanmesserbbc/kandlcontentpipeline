Dychmygwch. Mae hi'n 1950 ac mae'r Eisteddfod Genedlaethol yn cael ei chynnal yn Ystradgynlais, Cwm Tawe.Mae'r cyrn gwlad yn seinio, mae'r goleuadau yn chwilio ac mae dyn lleol yn codi ar ei draed. Dylan Marlais Thomas, un o feirdd enwoca'r cyfnod, yw enillydd y Gadair eleni. 
 Wnaeth hyn ddim digwydd. Wnaeth un o feirdd mawr Cymru, gyda'i enw o'r Mabinogi, a'i deulu Cymraeg, erioed ennill un o brif wobrau ei wlad am farddoni.
 Pam? Wel doedd Dylan Thomas yn siarad prin ddim Cymraeg wrth gwrs. Ond, mae rhai'n credu fod ei gerddi'n perthyn i'r traddodiad barddol Cymraeg mewn popeth ond iaith. Felly, oedd y bardd o Abertawe yn cynganeddu?
